---
layout: post
title:  "วิธีคิดที่ทำให้ผมหลุดออกจากว่าที่ขาประจำ 'อันดับสุดท้าย'"
date:   2023-12-24 09:00:00 +0100
catagory: Self
excerpt: "เมื่อวานที่บ้านวิวจัดงานกินเลี้ยงคริสมาสต์ ไม่รู้ทำไมที่สวีเดนเขากินกันวันที่ 24 ตอนเที่ยงๆ มีทำอาหารกินกันเยอะมาก เป็นพวกแฮม ไส้กรอก แซลม่อน ชีสขนมปัง อะไรพวกนี้ แล้วตอนเย็นๆ ก็จะนั่งดูหนังกันที่ห้องนั่งเล่น"
---
![Chirstmas Day at Sweden](/images/chirstmas-games.jpg)

เมื่อวานที่บ้านวิวจัดงานกินเลี้ยงคริสมาสต์ ไม่รู้ทำไมที่สวีเดนเขากินกันวันที่ 24 ตอนเที่ยงๆ มีทำอาหารกินกันเยอะมาก เป็นพวกแฮม ไส้กรอก แซลม่อน ชีสขนมปัง อะไรพวกนี้ แล้วตอนเย็นๆ ก็จะนั่งดูหนังกันที่ห้องนั่งเล่น

ช่วงค่ำๆ พ่อวิวก็ชวนพวกเราไปเล่นไพ่กันที่ห้องครัว ชื่อเกมว่าอะไรจำไม่ได้แต่เป็นแนวๆ ที่ต้องสะสมไพ่ให้สูงที่สุดและมีการเก็บคะแนนแบบโป๊กเกอร์ในตอนท้าย อาจจะงงนะ เพราะผมเองก็ไม่เคยเล่นที่ไหนมาก่อนเลย เพิ่งเคยมาเล่นที่สวีเดน

ทำให้ผมนึกถึงคริสต์มาสเมื่อสองปีที่แล้วช่วงที่ผมมาสวีเดนครั้งแรก เราไปกินเลี้ยงที่บ้านพักตากอากาศของเพื่อนพ่อวิว แล้วเราก็เล่นเกมไพ่อันนี้เลย ครั้งนั้นผมเล่นยังไงก็ไม่ชนะ แพ้ตลอดเลย ผมเลยรู้สึกเบื่อๆ แล้วก็คิดในใจว่า มันไม่แฟร์เลย กฎแบบนี้มันก็พึ่งดวงล้วนๆ นี่ สนุกตรงไหนเนี่ย

แต่ครั้งนี้รู้สึกว่าตัวเรามีวิธีคิดที่ต่างออกไป อาจจะเพราะอายุเยอะขึ้น อ่านอะไรหลายๆ อย่างและมีประสบการณ์การทำงานมา แทนที่ผมจะคิดว่าเกมส์มันไม่แฟร์ ผมกลับคิดว่า "ถ้ากฎมันเป็นแบบนี้ เราจะมีวิธีไหนบ้างที่จะเล่นให้ดีที่สุด" พอความคิดเปลี่ยนสมองเราก็เริ่มหาวิธีแก้ปัญหา ทำยังไงดีถึงจะเข้าใจมันมากขึ้น สิ่งแรกที่แว๊ปมาในหัวคือก็ดูคนที่เขาเล่นเก่งสิ เขาเล่นยังไง แล้วเราก็พยายามศึกษาและทำตามเขา ผมก็ตั้งใจดูเลยว่าพ่อวิวที่เล่นเป็นเขาเล่นยังไง เล่นประมาณไหน เขาพยายามจะคิดอะไร

สิ่งที่ผมพยายามจะสื่อคือผมเห็นคนเก่งๆ หลายคนมี Mindset นี้นะ วิธีคิดแบบนี้สามารถเอาไปปรับใช้กับชีวิตและธุรกิจของเราได้ ยกตัวอย่างเช่นถ้าเราอยู่ในประเทศไทยและด้วยสถานที่ กฎระเบียบ สภาพแวดล้อมอาจจะไม่เอื้ออำนวยให้เราเติบโตในด้านสายงาน แทนที่เราจะมานั่งโทษว่า "เพราะประเทศเป็นแบบนี้ไง เราถึงโตไม่ได้ เราถึงไม่มีเงิน เราถึงไม่ไปไหนซักที" ลองปรับวิธีคิดเป็น "ถ้ากฎมันเป็นแบบนี้ เราจะเล่นเกมนี้ยังไงให้ดีที่สุดละ?" นอกจากเราจะรู้สึกสนุกและท้าทายมากขึ้นแล้ว เราจะเริ่มมองเห็นวิธีและโอกาสใหม่ๆ เพิ่มด้วย

ถ้าเราอยากจะเก่งอะไรซักอย่าง ผมว่าวิธีที่ง่ายที่สุดคือศึกษาจากคนที่เก่งอยู่แล้ว เพื่อนผมที่เล่นแบตมินตันด้วยกันที่ภูเก็ตเคยบอกว่าถ้าอยากเก่งขึ้นให้ไปดูแชมป์แข่งเยอะๆ ดูว่าเขาเล่นยังไง วิ่งไปทางไหน เขาคิดอะไร เขาใช้เทคนิคอะไรบ้าง พอมาคิดดีๆ โยงกับเรื่องธุรกิจที่บ้านผมทำธุรกิจโรงเรียน เราก็ไปขอศึกษาดูงานตามโรงเรียนที่คุณภาพดี มีชื่อเสียง แล้วก็เอามาปรับใช้กับโรงเรียนเรา Mindset นี้สามารถประยุกต์ใช้ได้กับแทบทุกอย่างเลย

สุดท้ายแล้ว เล่นกันสามรอบ วันนี้ผมก็ไม่ได้ชนะเกมส์ไพ่อันนี้เหมือนเดิมครับ แต่รอบนี้ผมไม่ได้อยู่อันดับสุดท้ายนะ แล้วผมรู้สึกสนุกมากขึ้นในช่วงเวลาที่กำลังเล่นด้วยครับ เป็นวันคริสต์มาสที่ไม่ได้มีอะไรมาก แต่วิวมีความสุขและได้อยู่ ได้หัวเราะกับครอบครัวก็ถือว่าเป็นวันที่ Well Spent แล้วสำหรับผม สุขสันต์วันคริสต์มาสล่วงหน้าครับ
