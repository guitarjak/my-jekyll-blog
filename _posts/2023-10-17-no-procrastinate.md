---
layout: post
title:  "'เดี๋ยวค่อยทำ' เลยไม่ได้ทำซักที..."
date:   2023-10-17 09:25:07 +0100
categories: Self
---
สิ่งหนึ่งที่ผมจำขึ้นใจจากการได้ทำงานใกล้ชิดทีมบริหารของโรงเรียนเลยคือเรื่องของ **Power of Now** 
น้าชายของผมที่เป็นหนึ่งในทีมบริหารของโรงเรียนเคยพูดไว้ว่า:
<br>
> ถ้าอะไรที่คิดแล้ว แต่ไม่ได้ทำภายใน 1 อาทิตย์ก็จะไม่ได้ทำอีกเลย...

![Opening Ceremony Kajonkietsuksa](/images/ks-opening.jpeg)
<br>
<br>
ทีมของโรงเรียนเราก็เลยมี Power of Now สูงมาก อะไรที่เห็นว่าดี สมควรทำ คุยวันนี้ พรุ่งนี้เริ่มทำเลย บางครั้งคุยวันนี้ พรุ่งนี้เสร็จเลย(ฮ่าๆ) ประกอบกับเมื่อวานในคลาส MBA ของผม เราได้มีการคุยกันเรื่อง "**Procrastination**" หรือถ้าแปลเป็นไทยคือการ "**ผลัดวันประกันพรุ่ง**"

เลยทำให้ผมนึกถึงเรื่องนี้พอดี เพราะเมื่อก่อนผมเองก็เป็นคนชอบผลัดเหมือนกัน ผลัดไปเรื่อย ถึงแม้ตอนนี้จะยังทำได้ไม่ 100% แต่ก็ถือว่าดีกว่าเมื่อก่อนเยอะ นี่เป็นสาเหตุที่ผมพอจะลิสต์มาได้ และวิธีการแก้ของผมครับ

<br>

### สาเหตุที่ผม (เมื่อก่อน) ผลัดวันประกันพรุ่ง? 

- คิดวิเคราะห์วางแผนทุกอย่างมากเกินไปจนไม่ได้เริ่มทำจริงๆ ซักที
- ไม่ยอมตัดสินใจซักทีเพราะกลัวผิดพลาด กลัวโดนเพื่อนร่วมงาน/เจ้านายว่า
- ไม่ยอมเริ่มทำเพราะคิดว่าบรรยากาศรอบๆ ไม่เป็นใจ (ภาษาวัยรุ่นเรียกว่า **ฟีลไม่มา** มั้ยนะ)
- พอมีสิ่งที่ต้องทำเยอะๆ จัดลำดับไม่ถูก ไม่รู้จะเริ่มตรงไหนดี
- มัวฝันว่าถ้าทำแบบนี้น่าจะดีนะ เอ.. หรือแบบนั้นดีนะ

<br>

### วิธีเลิกเป็นคนผลัดวันประกันพรุ่ง (ที่ผมทดสอบกับตัวเองแล้ว)
#### Just get your hands-on with it.
- "ไม่ต้องคิดเยอะ ทำเลย" จริงๆ อาจจะดูเหมือนพูดแบบกำปั้นทุบดินนะ แต่ผมลองมาแล้วมันได้ผลจริงๆ ครับ บางครั้งเรารู้สึกขี้เกียจ รู้สึกมีข้ออ้างกับตัวเอง เช่น เหนื่อยจัง ปวดหัว ไม่มีสมาธิเลย (ข้ออ้างเยอะมากฮ่าๆ) แต่ถ้าเราสามารถบังคับตัวเองให้ไปได้ เช่น ผมตั้งเป้าว่าจะเรียนคอร์สออนไลน์ที่ลงไว้วันละ 1 โมดูล 
- บางวันขี้เกียจมากกก ไม่อยากเรียนเลย แต่ถ้าสามารถบังคับตัวเองให้ไปนั่งที่โต๊ะได้และเปิดคอมเรียนได้ **บางครั้งเรียนๆ ไปมันก็เข้าโซนของมันเองนะ** ก็เรียนได้ต่อไปเรื่อยๆ แต่ถ้าบางครั้ง บังคับสุดๆ แล้วก็ยังไม่เข้าโซน อย่างน้อยก็ได้ทำซักนิดดีกว่าไม่ได้ทำอะไรเลย

#### Don’t leave things til the last day, anything unexpected might happens.
- อย่าปล่อยจนวันสุดท้าย เพราะบางครั้งอาจจะมีเรื่องที่เราคิดไม่ถึง แชร์จากประสบการณ์ตรงเลยคือเมื่อก่อนวันเสาร์อาทิตย์ ผมจะวางแพลนเรื่องการอ่านหนังสือหรือทำงานบางอย่างในตอนเย็น เพราะคิดว่าบรรยากาศดีน่าจะมีอารมณ์ในการโฟกัส 
- แต่เชื่อไหมครับว่า **50% แพลนตอนเย็นผมจะล่ม** เพราะช่วงเย็น จะมีภารกิจต่างๆ ที่คาดไม่ถึงโผล่มาเช่น ที่บ้านชวนออกไปหาอะไรกิน แฟนอยากพาหมาไปเดินเล่น เพื่อนมาหาที่บ้าน หรือชวนไปที่บ้าน สุดท้ายก็ไม่ได้ทำซักที ที่จะสื่อคือนี่แค่แพลนเล็กๆ แต่ถ้าเป็นโปรเจกต์ยาวๆ แล้วคุณรอจนวันสุดท้าย มันอาจจะมีภารกิจแทรกเข้ามาจนทำให้เราไม่มีเวลาทำก็ได้

#### Break goals into smaller one, you’ll get a sense of completion. (small win)
- ถ้าสิ่งที่ต้องทำมันเยอะหรือมันใหญ่ **ลองย่อยลงมาสิ** จะบอกว่าอันนี้ช่วยมากๆ เลยนะ วิธีนี้ไปเจอมาตอนผมลงเรียนคอร์สเขียนโปรแกรมเบื้องต้น (ภาษา Ruby) กับ Udemy ซื้อไปโดยหน้ามืดตามัวเพราะเห็นมันลดเยอะ พอมาดูจริงๆ โอโห เราไม่มีพื้นฐานโปรแกรมมิ่งเลย แล้วเนื้อหาตั้ง 43 ชั่วโมง จะเรียนยังไงหมดเนี่ย
- ด้วยความเสียดายเงินก็เลยคิดว่า ซื้อมาแล้วลองเรียนๆ ไปก่อนแล้วกัน พอเริ่มเรียนไปเรื่อยๆ ตรงเว็บของ Udemy มันจะมีแถบ % ว่าเรียนไปเท่าไหร่แล้ว และจากบทเรียนทั้งหมด เราเรียนไปกี่บทแล้ว เรียนไปเรื่อยๆ แถบ % ก็เยอะขึ้น ตัวเลขว่าเรียนไปกี่บทก็เพิ่มขึ้นทุกวัน มันเหมือนมีแรงว่าต้องทำให้เหลือ 0 ให้ได้ **จนสุดท้ายก็เรียนจบจนได้**
- เลยอยากแนะนำเทคนิคนี้ดูนะ ย่อยเป้าหมายเราให้เล็กลง และติดตามมันในทุกๆ วัน เราจะรู้สึกถึงเซนส์ของ **Small Win** พอเรารู้สึกว่าเราทำได้ในทุกๆ วัน สิ่งต่อมาที่จะมีคือ Winning Mindset ว่า เฮ้ย เราก็ทำได้นี่นา ไม่เห็นยากเลย

### สรุป
- ทุกวันนี้ผมก็ยังทดลองวิธีอื่นไปเรื่อยๆ อันไหนดีก็ทำต่อ อันไหนไม่เวิร์คก็ถือว่าได้ลอง (ฮ่าๆ) เช่นเรื่องของการใช้ **'Pomodoro Timer'** เพื่อแบ่งเวลาการเรียนกับเวลาพัก หรือการ**เปลี่ยนสถานที่**เพื่อเพิ่ม Productivity เวิร์คหรือไม่เวิร์คยังไงมารีวิวให้ฟังนะครับ

<br>
<br>
_แปะ Certificate Udemy เพื่อเป็นหลักฐานความภูมิใจ (ฮ่าๆ)_
![Guitar's Ruby Certificate](/images/guitar-ruby-certificate.jpeg)