---
layout: post
title:  "คนหัวช้าแบบผม อ่านหนังสือยังไงให้เข้าใจ"
date:   2023-12-25 09:00:00 +0100
catagory: Self
excerpt: "ผมเพิ่งมาเริ่มสังเกตุตัวเองเมื่อปีกว่าๆ เองว่าตัวเองเป็นคนเรียนรู้ช้ามาก ย้อนกลับไปเมื่อสามสี่ปีที่แล้วผมทำงานอยู่ที่ THE STANDARD ช่วงนั้นฟัง Podcast กับอ่านหนังสือเยอะเลย อินกับเรื่อง Life long learning มากเลยพยายามจะเสพสื่อต่างๆ ที่มีประโยชน์มากที่สุด แต่เชื่อไหมว่าช่วงนั้นผมไปหาพี่ชายที่คอนโด คุยกันเรื่อง Podcast ไปๆ มาๆ ผมถามพี่ชายผมว่า "
---

![at THE STANDARD](/images/the-standard.jpg)

ผมเพิ่งมาเริ่มสังเกตุตัวเองเมื่อปีกว่าๆ เองว่าตัวเองเป็นคนเรียนรู้ช้ามาก ย้อนกลับไปเมื่อสามปีที่แล้วผมทำงานอยู่ที่ THE STANDARD ช่วงนั้นฟัง Podcast กับอ่านหนังสือเยอะเลย อินกับเรื่อง Life long learning มาก พยายามจะเสพสื่อต่างๆ ที่มีประโยชน์มากที่สุด แต่เชื่อไหมว่าช่วงนั้นผมไปหาพี่ชายที่คอนโด คุยกันเรื่อง Podcast ไปๆ มาๆ ผมถามพี่ชายผมว่า 

"โก้ฟัง Podcast XYZ หรือยัง?" (ขออภัยจำชื่อ Podcast ไม่ได้แล้วครับฮ่าๆ) 

พี่ผมตอบว่า "ยังเลย ดีหรือ? เล่าให้ฟังหน่อยสิ"

ผมพยายามจะเล่าไป แต่จำได้ว่าจำดีเทลไม่ได้เลย จำได้แค่รวมๆ ว่าคืออะไร สรุปคือไม่สามารถอธิบายคอนเซปต์แบบเป็นใจความครบๆ ได้ วันนั้นผมก็เริ่มรู้สึกว่า 

"เราความจำแย่จัง ทุกคนฟังแล้วเข้าใจ ทำไมเราฟังแล้วจับใจความไม่ได้อยู่คนเดียว"

ตั้งแต่นั้นมาผมพยายามหาวิธีมาตลอดว่าทำยังไงให้ตัวเองเข้าใจอะไรง่ายขึ้น ถึงกับพยายามลงเรียนคอร์ส Learning How to Learn ของ Barbara Oakley (เป็นคอร์สที่ดีนะครับ แนะนำเลย ฟรีด้วย) แต่ก็ยังรู้สึกว่าเราเป็นคนที่เข้าใจยากด้วย 

จนเมื่อไม่นานมานี้ในคาบ Skills for MBA ที่กำลังเรียนอยู่ อาจารย์ผมพูดประโยคนึงออกมาว่า "It's better to read one book and squeeze everything out of it, rather than read three book and get nothing out of it."

(แปลคือ การอ่านหนังสือเล่มเดียวแล้วเข้าใจทุกอย่างสนสามารถอธิบายได้มันดีกว่าการที่เราอ่านหนังสือสามเล่มแล้วไม่ได้อะไรจากมันเลย)

ผมรู้สึกเหมือนโดนตบหน้า ที่ผ่านๆ มา ผมพยายามอ่านหนังสือให้เยอะ ผมพยายามไล่ฟัง Podcast และ Video ต่างๆ ดีคิดว่าดีมีประโยชน์ แต่ผมลืมโฟกัสที่ Quality of Consumption ผมเสพแบบเน้นปริมาณแต่ไม่ได้เน้นคุณภาพมาตลอดเลยหรอ

เดือนที่แล้วผมเลยทำการทดลองอย่างนึงคือการตั้งเป้าว่าจะอ่านหนังสือเล่มนึง จะเขียนสรุปแต่ละหัวข้อและจะอ่านมันซ้ำจนกว่าผมจะเอาไปเล่าให้คนอื่นฟังได้ เชื่อไหมครับว่านี่เป็นครั้งแรกเลยที่ถ้ามีคนถามผมมาว่า "หนังสือเล่มนี้ดีไหม เกี่ยวกับอะไรบ้าง" ผมสามารถเล่าให้ฟังได้หมดเลย

Key หลักๆ ที่ผมจับใจความได้คือ:
1. ซอยเป็นบทย่อยๆ ทำความเข้าใจทีละ "หัวข้อ" สังเกตุว่าผมไม่ได้สรุปทีละบท แต่แยกเป็นหัวข้อแทน ผมรู้สึกว่ามันง่ายกว่าสำหรับผม เช่นหนังสือที่อ่านคือ $100m offers เป็นหนังสือเกี่ยวกับการตลาด ผมก็จะแยกหัวข้อเป็น "สิ่งที่ควรคิดก่อนเริ่มธุรกิจ" / "Value คืออะไร" / "เราจะสร้าง Value ได้ยังไง" 
2. เขียนโน๊ตสรุปและทวนซ้ำ ถ้าอ่านอย่างเดียวเดี๋ยวก็ลืม ผมเลยเขียนสรุปแต่ละหัวข้อตามที่ผมเข้าใจไว้ด้วย ใครถนัดจะเขียนในไหนก็ตามสะดวกเลยครับ ตัวผมเองเขียนในโปรแกรมที่ชื่อ Obsidian สะดวกดีเพราะเราสามารถเชื่อมไอเดียแต่ละอันได้ (เดี๋ยวมาเล่าให้ฟังเพิ่มในอนาคตนะ) และถ้าผมไม่เข้าใจอันไหน ผมก็จะกลับไปทำความเข้าใจหัวข้อนั้นซ้ำๆ จนกว่าจะได้โน๊ะในหัวข้อนั้นๆ แบบภาษาตัวเองมา
3. ลองหยิบไปทดลองใช้จริง ข้อนี้เพิ่งค้นพบได้ไม่นาน ไปเจอใน Twitter มาว่าเราจะเรียนรู้มากกว่าเดิมอีกหลายเท่าเมื่อเราได้ "ลงมือ" ทำจริงๆ เช่นเราอ่านหนังสือ Atomic Habbits ซ้ำๆ หลายรอบ เราอาจจะเข้าใจคอนเซปต์ดี แต่เราไม่มีวันเข้าใจมันได้ดีไปกว่าคนที่เอาคอนเซปต์ไปลองปรับใช้กับตัวเองแน่นอน

สิ่งนึงที่เพิ่งจะเข้าใจคือคนเรามีความสามารถในการเรียนรู้ไม่เท่ากัน เราไม่จำเป็นต้องเอาตัวเองไปเปรียบเทียบกับคนอื่นหรอก แค่เรียนรู้ให้ดีขึ้นในแบบของเราทุกๆ วันก็พอแล้วครับ ช่วงนี้อินกับคอนเซปต์ Feel Good Productivity หน่อยๆ ฮ่าๆ 

Anyway... Happy Chirstmas Day ทุกคนครับ!