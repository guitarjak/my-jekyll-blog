---
layout: post
title:  "บันทึกการยื่นวีซ่าที่ลอนดอนที่แสนวุ่นวาย"
date:   2023-11-10 09:00:00 +0100
category: Travel
excerpt: "รีวิวหนึ่งวันของการไปยื่นวีซ่าที่ London จากเด็กนักเรียนที่ไม่ได้อยู่ใยลอนดอน..."
---
> 10/11/2023 - เดินทางไปยื่นวีซ่าเชงเก้นเพื่อไปสวีเดน (บ้านวิว) ช่วงคริสมาสต์
![Guitar and View](/images/SchengenDay/ScheVisa1.jpeg)
Hello future me, บันทึกนี้เขียนไว้เผื่อตัวเองกลับมาอ่าน น่าจะทำให้ตัวเราในอนาคตยิ้มได้นะ :)

<br>

#### __วันนี้ให้ทายตื่นกี่โมงง... ตีสามครึ่งจ้าา__ 
เพราะต้องไปทำวีซ่าเชงเก้นที่ลอนดอนตอน 10 โมง แต่ประเด็นคือจองรถไฟเข้าลอนดอนไปตอน 6.17 แล้วจากที่หอ ถ้าก่อน 7.15 ไม่มีวิธีอื่นนอกจาก "เดิน" (หรือมีแต่เราไม่รู้นะ5555) ใช้เวลาชั่วโมงครึ่งกว่าจะถึงสถานีรถไฟ ฉะนั้นก็ต้องออกกันประมาณตีสี่ครึ่ง 

ถึงสถานีรถไฟ ขึ้นมาเรียบร้อย หลับกันยาวจนถึงลอนดอนเลย555 ไม่เชื่อดูหน้าวิวได้ - ง่วงมาก

![Chanya in the Train](/images/SchengenDay/ScheVisa3.jpeg)

<br>

#### __ถึงลอนดอน 7 โมง 20__ 
มื้อเช้าฝากท้องไว้ที่ Paul ร้านโปรดคุณชัญญา ยังมีเวลาเลยนั่งชิวๆ นิดหน่อย (จริงๆ เข้ามาหลบหนาว) นั่งกันประมาณ 40 นาที วิวบอกว่าไปกันดีกว่า เผื่อมีอะไรขาดเหลือได้ไปจัดการที่โน่น ว่าแล้วก็มุ่งหน้าไป VFS Global London เลย (รีบมากจองตั้ง 10 โมง) 

![At Paul London](/images/SchengenDay/ScheVisa6.jpeg)

<br>

#### __ขึ้นบัสกันมานั่งไปถึง VFS London__ 
ประมาณ 9 โมงตรง คนเยอะมากก (นี่ขนาดช่วงเช้านะ อ่านในเว็บมาเขาบอกกันว่าช่วงบ่ายคนเยอะกว่านี้) วิวบอกว่าเราขาด Travel Plan กับหลักฐานการจองตั๋ว เลยตัดสินใจปริ้นเพิ่ม ข้างหน้ามีร้านปริ้นด่วน แผ่นละ 1.5ปอนด์ หยิบคิวอะไรเรียบร้อยก็เข้าไปนั่งรอ 

![VFS Global London](/images/SchengenDay/ScheVisa8.jpeg)

<br>

#### __เจอคุณน้าคนไทยพอดี__ 
เลยได้คุยกันนิดหน่อย ตอนแรกไม่รู้ แต่ได้ยินคุยกันภาษาไทย ผมเลยทักไปตามสไตล์คนไทยว่า "คนไทยหรือเปล่าครับ55" คุยไปคุยมา คุณน้า Helene (ยุ้ย) ใจดีมาก เขาจะพาแม่ไปสวีเดน เลยมาขอวีซ่าสวีเดนให้แม่เหมือนกัน อยู่สวีเดนมา 8 ปี แล้วย้ายมาอยู่ที่ลอนดอนอีก 8 ปี ผมเลยขอคอนแทคน้าเขาไว้ เผื่อมีคำถามเรื่องงานอาจจะขออนุญาตติดต่อไป (ไม่ได้ถ่ายมานะ เกรงใจน้าเขา)

ตัดภาพมาที่ตอนเขาเรียกไปเช็คเอกสาร บลาๆ ก็ไม่มีอะไร มาถึงช๊อตนึงเขาบอกว่า ซื้อประกันมาผิดประเภทนะ นึกในใจ อ่าวซวยแล้ว ก็ไปสวีเดน ซื้อประกันสวีเดนมาก็น่าจะถูกแล้วนะ พอเขาอธิบายถึงได้รู้ว่าเดินทางในเชงเก้นต้องซื้อประกันครอบคลุมทั้งยุโรปนะ นี่ก็กดซื้อประกันใหม่ตรงนั้นเลยจ้า แล้วออกมาปริ้นข้างหน้า แล้วเอากลับเข้าไปยื่นอย่างรวดเร็ว

![Prinintg Shop at VFS Global London](/images/SchengenDay/ScheVisa9.jpeg)

<br>

#### __ยื่นเสร็จ เดินออกมาหาชัญญา__ 
มีเป้าหมายจะไป China Town เพื่อพิชิตเป็น 4 Season สองคนหิวโหยนั่งรถไฟใต้ดินแล้วเดินต่ออีก 10 นาทีก็มาถึง China Town รอบที่แล้วมากับยาย คนเยอะมาก แต่รอบนี้สุดโล่ง ได้โต๊ะอย่างรวดเร็ว เปิดเมนูปุ๊บ สั่งกันมาสามอย่าง มีเป็ดหมูกรอบ ผัดมะเขือม่วง แล้วก็มาพูโทฟู (เต้าหู้ผัดพริกจีน?)  

![Chanya @4Season](/images/SchengenDay/ScheVisa10.jpeg)

<br>

#### __พออาหารมา กินกันไปสักแป๊ป__ 
เจ้าชัญญาหันมาถามว่า "เอาเพิ่มมั้ย?" เราก็ตอบไป "ได้หมดๆ" เรียกพนักงานมาสั่งเป็ดเพิ่มอีกจานนึง เขามองแล้วทำหน้างงๆ ว่า "ห๊ะ ยังจะสั่งกันอีกหรอ.." ตัดภาพมาตอนจบ สรุปกินไม่หมด555555 เอากลับบ้าน 2 อย่าง เช็คบิลมา 86ปอนด์ เดินแบกพุงกลับ Northampton กันแบบจุกๆ

![We ordered more!](/images/SchengenDay/ScheVisa11.jpeg)

<br>

#### __ขากลับตัดสินใจเดิน__
เพราะอิ่มเกินอยากเดินย่อย เดินอีกประมาณ 35 นาทีถึงสถานีรถไฟ คนแน่นมากนี่ขนาดบ่าย 2 กว่าๆ นี่มันลอนดอนนี่เนอะ นั่งไปเรื่อยๆ หลับอีกละ ตื่นมาอีกทีเกือบถึง Northampton ละ (555) ถึงปูีปก็ต้องเดินมาอีกเกือบ 20 นาทีเพื่อไปขึ้นรถบัสกลับหอ (อีกประมาณ 40 นาที) สรุปกลับมาถึงหอ นางชัญญาหลับเลยจ้า สงสัยเหนื่อจัด บอกว่าปวดขามากวันนี้เดินเกิน 3 ชั่วโมงแล้วมั้ง เป็นอันจบวันการยื่นวีซ่าที่วุ่นวายของเรา 

โฉมหน้าคนพอใจที่ได้กินเป็ด 4 Season ซักที
![She is satisfied](/images/SchengenDay/ScheVisa12.jpg)

![And also exhausted](/images/SchengenDay/ScheVisa13.jpeg)
Bye 10/11/2023