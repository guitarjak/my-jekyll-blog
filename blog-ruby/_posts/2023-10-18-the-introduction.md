---
layout: post
title:  "Chapter 1: 'The Introduction'"
date:   2023-10-18 12:00:00 +0100
category: "Ruby"
---

![Hello from Ruby](/blog-ruby/assets/images/ruby-introduction.png)

<br>

ถ้าใครรู้จักผม คงจะรู้ดีว่าผมไม่ได้จบอะไรที่เกี่ยวกับสายโปรแกรมเลย ไม่เคยทำงานเกี่ยวกับสายโปรแกรมมิ่ง และไม่เคยมีความรู้ด้านนี้มาก่อนด้วย และคงจะมีคำถามในใจว่า อ้าว แล้วจะมาเรียนเขียนโค้ดทำไมให้เสียเวลา?? บล๊อกนี้ผมจะไม่ได้อธิบายนะครับว่า Ruby คืออะไรเพราะตาม Google มีเยอะมากแล้ว แต่จะเล่าว่าทำไมผมถึงมาเรียนภาษา Ruby ได้ [ถ้าใครอยากรู้จัก Ruby ลองอ่านบล๊อกนี้ได้ครับ](https://saixiii.com/ruby-program/){:target="_blank"}

<br>
<br>

> TLDR; ยาวไปขี้เกียจอ่าน
- อยากแก้ปัญหาเรื่องการสื่อสารในที่ทำงาน
- ชอบไลฟ์สไตล์ Digital Nomad
- หา Solution ไม่ได้ (แพง/ไม่มี)
- ตัดสินใจอยากลองทำเอง (แต่ทำไม่เป็น)
- เริ่มหาวิธี เจอกับ Ruby on Rails
- เริ่มเรียน Ruby เพื่อจะเรียน Ruby on Rails ต่อ

<br>
<br>

### ย้อนกลับไป 6 เดือนก่อน
ผมทำงานอยู่ที่โรงเรียนในตำแหน่งของผู้ประสานงานภาษาอังกฤษ และมีหลายๆ ครั้งที่เจอปัญหาต่างๆ เช่นเรื่องของการสื่อสารข้อมูลที่ไม่ทั่วถึง ตัวผมเองก็มานั่งนึงหา**วิธีการ**ที่จะแก้ปัญหาเหล่านั้น แต่พอนึกวิธีออก การหา Application หรือโปรแกรมที่จะมาเป็น Solution ที่จะเอามาใช้มันไม่ง่ายเลย บางครั้งก็ไม่มี หรือบางครั้งถ้ามี มันก็แพงเกินไปที่จะเอาไปนำเสนอทางทีม บวกกับตัวผมเองตามอ่าน Blog ของฝรั่งที่ชื่อว่า [Indiehacker](https://www.indiehackers.com/){:target="_blank"} ก็เลยมีความสนใจด้านนี้อยู่หน่อยๆ

เลยตัดสินใจว่า ถ้าเราสามารถเขียน Web-app เล็กๆ ที่เอามาใช้ได้ในองค์กรก็ดีนะ เลยเริ่มค้นหาว่าต้องเริ่มยังไงดี แล้วก็มาเจอกับ Framework ตัวนึงที่ชื่อว่า [Ruby on Rails](https://rubyonrails.org/){:target="_blank"} ที่สามารถจะสร้าง Web-app ได้ เลยหาข้อมูลลึกลงไปอีกว่าถ้าอยากจะเริ่มเรียนไอเจ้า Rails เนี่ย มันต้องรู้อะไรบ้าง ตามข้อมูลที่หาเจอ บางคนบอกให้เริ่มเรียน Rails ได้้เลย ลองเปิดหา Tutorial ทาง Youtube ดู โอ้โห งงมาก ไม่เข้าใจอะไรซักอย่างเลย

ก็มานั่งคิดต่อว่าเอ เราไม่เหมาะหรือเปล่านะ มาเรียนตอนนี้ช้าไปไหม ผ่านไปอีกประมาณ 1 อาทิตย์ โดน Udemy ยิงแอดมา เขามีคอร์ส Introduction to Ruby programming ลดราคา เลยตัดสินใจซื้อเลย และลองเรียนดู 

<br>
<br>

### จนมาวันนี้ (18/10/23)
ตอนนี้กำลังเริ่มเรียน Ruby on Rails ได้ประมาณ 1 อาทิตย์ เอาจริงๆ ก็ยังมึนอยู่นะถึงแม้จะเรียน Ruby จบแล้ว (ฮ่าๆ) แต่ก็อย่างว่าแหละครับ คอร์สก็สอนแค่ Basic จริงๆ ภาษา Ruby สามารถเอาไปทำอะไรได้หลากหลายมาก เช่น Automate งานซ้ำๆ Web Scraping ทำ Blog (จะบอกว่า Blog นี้ก็ใช้ Framework ตัวนึงของ Ruby เขียนนะ ชื่อว่า [Jekyll](https://jekyllrb.com/){:target="_blank"}) ผมก็ยังถือว่าเป็นมือใหม่สำหรับภาษา Ruby แต่ยังไงก็ถือโอกาสเอาโน๊ตที่จดมาจากคอร์สมาแชร์กับเพื่อนๆ เผื่อจะเป็นประโยชน์กับคนที่เริ่มศึกษาภาษานี้เหมือนกัน และเพื่อเป็นการทบทวนตัวเองด้วยอีกทีนึง 

<br>
<br>

**<mark>บทต่อไปจะเริ่มลงโน๊ตที่แชร์และไม่ร่ายยาวแบบนี้ละครับ (ฮ่าๆ)</mark>**


